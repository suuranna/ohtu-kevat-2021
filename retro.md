# Retrospektiivitekniikat

Retrospektiivi on säännöllinen kokous tiimin jäsenten kesken, 
jossa käydään läpi, mikä meni sprintin tai sprinttien aikana hyvin 
tai huonosti ja mitä pitäisi jatkossa parantaa. Perinteinen retrospektiivi 
ei välttämättä sovellu kaikille, minkä takia on kehitetty useita erilaisia 
retrospektiivitekniikoita, joista jokainen tiimi voi valita mieleisensä.


Yksi retrospektiivitekniikka on nimeltään Start, Stop, Continue, More of, 
Less of Wheel. Siinä retrospektiivissä piirretään viiteen osaan jaettu 
ympyrä, ja osat nimetään start (aloita), stop (lopeta), continue (jatka), 
more of (enemmän), less of (vähemmän). Ideana on, että ympyrän osat käydään 
vuorotellen läpi ja pohditaan, mitä jatkossa pitäisi aloittaa tekemään, 
lopettaa tekemästä ja jatkaa tekemistä sekä mitä voisi tehdä enemmän ja 
mitä vähemmän.


Toinen retrospektiivitekniikka on nimeltään Glad, Sad, Mad. Siinä ideana on 
se, että kaikki sprintin aikana ilmenneet ongelmat, muutokset ja muut 
havainnot listataan kaikkien tiimiläisten toimesta, minkä jälkeen jokainen 
tiimiläinen jakaa kirjaamansa asiat olevat kategorioihin glad (iloinen), 
sad (surullinen) ja mad (vihainen) sen mukaan, minkälaisia tunteita asia 
herätti. Kun kaikki ovat kirjanneet ja jaotelleet asiansa, käydään yhteisesti 
vielä ”suosituimmat” asiat tiimin kesken läpi.
